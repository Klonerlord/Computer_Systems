Журнал експериментів T-98816-
OC108/682
Протокол експериментів T-98816-OC108/682
Перехресні досліди з іншими SCP з метою знищення SCP-682
З огляду на надвисоку агресивність, адаптивність та розумність SCP-
682, Штабом О5 було схвалено початок експериментів щодо його
знищення. Через велику загрозу можливого розвитку імунітету (після
невдачі з SCP-409) і можливі адаптації, усі тести слід спочатку
проводити на фрагментах тканин SCP-682. Цей етап можна
пропустити лише з дозволу Штабу О5.
Об'єкт: SCP-689
Звіт про тестування тканин:
 
Не проводилося з дозволу Штабу О5.
Звіт про спробу знищення:
 
SCP-682 піддають впливу SCP-689. У приміщенні зберігання
вимикають світло на 5 хвилин, після чого знову вмикають. SCP-689
залишається в тому ж положенні, що й перед дослідом. SCP-682
знаходиться у калюжі сірої та чорної рідин, без помітних ознак
життєдіяльності. Співробітник D-класу відправлений фізично
переконатися у ліквідації SCP-682, два агенти спостерігають.
Співробітник D-класу робить три кроки всередину приміщення
утримання, коли SCP-682 несподівано встає і атакує його. SCP-682
порушує умови зберігання і втікає, вбивши у процесі одного з
агентів. Агент, що лишився, був вбитий SCP-689 через випадковий
зоровий контакт під час тестування.
Нотатка: Схоже, що SCP-682 не є "живим" у нашому теперішньому
розумінні, або ж воно має імунітет до SCP-689. Крім того, схоже, що
SCP-682 заздалегідь знало про SCP-689 або якимось чином змогло
зрозуміти його ефект, щоб прикинутися мертвим і втекти.
Об'єкт: SCP-017
Звіт про тестування тканин:
 
SCP-017 поглинуло зразок без інцидентів.Звіт про спробу знищення:
SCP-682 піддають впливу SCP-017. SCP-682 видає кілька
надзвичайно голосних звуків, пошкоджуючи декілька пристроїв
запису. Звук розповсюджується на хвилях різної довжини,
співробітники охарактеризували його, як "найжахливіше ревіння".
SCP-017, схоже, спотикається, а потім повертається в дальній кут
приміщення утримання. SCP-682 намагається порушити умови
утримання, як свої, так і SCP-017. Агенти долають і вилучають SCP-
682. SCP-682 стверджує: "Ви гидкі шматки м'яса; ви не [ДАНІ
ВИДАЛЕНО]"
Нотатка: Не зрозуміло, чи SCP-682 якимось чином пошкодило SCP-
017, чи спілкувалося із ним. Аналіз записаного звуку триває.
Об'єкт: SCP-162
Звіт про тестування тканин:
Зразок захоплено без інцидентів.
Звіт про спробу знищення:
SCP-682 піддають впливу SCP-162. SCP-682 починає несамовито
вириватися, видає кілька ревучих звуків і лайливих висловів на
адресу тестуючого персоналу. SCP-682 заплутується у SCP-162, в
основному нижньою частиною тіла, головою та лівою передньою
кінцівкою. Внаслідок ривків SCP-682 вражені частини зазнають
серйозних травм. Через чотири хвилини безперервного контакту
SCP-682 відривається від SCP-162, залишивши у ньому нижню
щелепу та ліву задню кінцівку і завдавши серйозних пошкоджень
тканинам багатьох частин свого тіла. SCP-162 залишається
прикріпленим до лівої передньої кінцівки SCP-682. SCP-682 порушує
стримування, використовуючи SCP-162 проти агентів, співробітників
та дослідників, що призводить до загибелі одинадцяти людей і
поранення вісьмидесяти шести. SCP-162 відокремлено від SCP-682
разом з його передньою кінцівкою під час відновлення стримування.
Під час захоплення SCP-162 загинуло ще двоє співробітників.
Нотатка: Генерал ------ просить пана Ноакіема та членів
персоналу, що затвердили проведення цього досліду, звернутися до
керівництва Зони для отримання суворої догани.
Об'єкт: SCP-061
Звіт про тестування тканин:
Не проводилося з дозволу Штабу О5.Звіт про спробу знищення:
SCP-682 піддають впливу SCP-061. SCP-682 входить у
"розслаблений" стан, що відповідає впливу SCP-061. SCP-682 дають
команду "лежати". SCP-682 не реагує. Команду повторюють двічі,
після чого SCP-682 лягає на підлогу. Помічено, що його рухи дуже
мляві і рвучкі. SCP-682 дають команду "перевернися на спину". SCP-
682 не реагує. Команду повторюють тричі. SCP-682 здригається
декілька разів, частково перевертається, після чого повертається до
попереднього положення. Команду повторюють ще шість разів. SCP-
682 зазнає сильного спазму, частково підіймається, після чого
валиться на підлогу. SCP-682 дають команду "встати". SCP-682 різко
підіймається і порушує умови утримання. SCP-682 ігнорує всі
подальші команди. Декількох агентів і співробітників направляють
відновити стримування. SCP-682 видає високочастотний "вереск". Усі
людські істоти у 15-метровому радіусі раптово входять у
"розслаблений" стан, що відповідає впливу SCP-061. SCP-682 поїдає
декількох членів персоналу, після чого його повторно захоплюють
спеціально обладнані групи швидкого реагування. Надбана здатність
до "звукового приголомшення" проходить у SCP-682 через два тижні.
Нотатка: Триває дослідження того, яким чином SCP-682 зміг
інтегрувати SCP-061 до своєї біології.
Об'єкт: SCP-053
Звіт про тестування тканин:
Не проводилося з дозволу Штабу О5.
Звіт про спробу знищення:
SCP-682 введений до приміщення утримання SCP-053. SCP-682
виглядає дуже розгубленим і не проявляє ніяких ознак впливу на
нього SCP-053. SCP-053 лякається SCP-682 і ховається за стільцем у
своїй камері. SCP-682 лягає і кладе голову на підлогу. SCP-053
наближається до SCP-682 і, після декількох секунд вагань, стрімко
торкається його, після чого швидко тікає назад до свого укриття.
SCP-682 не реагує ніяким чином. SCP-053 підходить SCP-682 і
гладить його по голові, 682 робить видих через передні ніздрі. SCP-
053 плескає в долоні і декілька разів підстрибує, після чого обіймає
голову SCP-682. У ході всього тесту SCP-682 поводиться дуже
слухняно, лише двічі вдавшись до нерішучих спроб утекти. SCP-053
принесла SCP-682 декілька іграшок та інших предметів, а також
зробила декілька малюнків кольоровими олівцями на передній
частині його панцира.Коли по завершенні тесту співробітники зайшли до камери, SCP-682
негайно атакувало їх, вбивши двох і поранивши п'ятьох. SCP-682
було захоплено і поміщено до окремого блоку стримування. SCP-053
плакала протягом декількох хвилин після вилучення SCP-682.
Нотатка: Ця реакція SCP-682 є примітною з багатьох причин. По-
перше, це один з небагатьох інцидентів, коли SCP-682, контактуючи
з біологічною істотою, не увійшло до стану "люті". По-друге, виникло
питання щодо зв'язку між фізичним виглядом і будовою SCP-053 та
відсутністю реакції з боку SCP-682. По-третє, це надає можливе
рішення у плані довготривалого стримування. Тим не менш,
схвалення утримання двох високонебезпечних об'єктів у одній камері
зберігання є малоймовірним.
Об'єкт: SCP-123
Звіт про тестування тканин:
Зразок тканини поглинуто ядром.
Звіт про спробу знищення:
Тест скасовано після перегляду тестування між SCP-162 та SCP-682.
Потенціні проблеми, що можуть виникнути, якщо SCP-682 отримає
контроль над SCP-123, занадто великі на даний момент. Цю
пропозицію буде переглянуто, якщо SCP-682 вдасться якимось чином
знерухомити, без можливості втечі або раптової адаптації.
Об'єкт: SCP-173
Звіт про тестування тканин:
Не проводилося з дозволу Штабу О5.
Звіт про спробу знищення:
SCP-682 введено у приміщення зберігання SCP-173. SCP-682 видає
декілька верескливих звуків і швидко притискається до стіни подалі
від SCP-173, продовжуючи постійно дивитися на нього. SCP-682
безперервно дивиться на SCP-173 протягом шести годин. Надіслані
агенти, оснащені великокаліберними снайперськими гвинтівками
розстрілюють очі SCP-682, одночасно перериваючи спостереження за
SCP-173 і SCP-682.
Після поновлення спостереження видно, що SCP-682 знаходиться на
підлозі, в нього помітні кілька травм голови, шиї та ніг. На "долонях"
SCP-173 видно тканини SCP-682. SCP-682 швидко регенерує
пошкодження та рухається до протилежної стіни, створюючи на
різних частинах свого тіла численні очі, багато з яких покриваютьсятовстими прозорими напівсферами броньованого панциря. SCP-682
продовжує спостерігати SCP-173 ще дванадцять годин, незважаючи
на подальші зусилля співробітників та агентів Фонду. SCP-682
дозволяють вийти з приміщення зберігання і повертають на
тимчасове утримання.
Нотатка: Після огляду з'ясувалося, що SCP-173 не змогло нанести
смертельних поранень SCP-682 через значну різницю в фізичних
розмірах. Можливе повторення цього тесту, якщо SCP-682 вдасться
пошкодити настільки, щоб зменшити його фізичну масу до рівня,
еквівалентного SCP-173.
Об'єкт: Доктор Клеф
Звіт про тестування тканин:
Не проводилося.
Звіт про спробу знищення:
SCP-682 входить до тестової камери. Доктор Клеф входить до
тестової камери. Доктор Клеф та SCP-682 дивляться один на одного
протягом приблизно трьох хвилин. Доктор Клеф повільно задкує до
виходу з тестової камери, SCP-682 тим часом продовжує пильно
дивитись. Доктор Клеф намагається відкрити двері тестової камери.
Виявляється, що двері зачинені. Доктор Клеф голосно промовляє
декілька висловлювань, а потім прикріплює до дверей невідомий
пристрій, постійно стежачи за SCP-682. SCP-682 продовжує пильно
дивитись. Доктор Клеф детонує невеликий пластиковий вибуховий
заряд на дверях, що спричиняє порушення умов утримання. SCP-682
продовжує пильно дивитись. Доктор Клеф зачиняє вторинні аварійні
двері і оголошує часткове відновлення умов утримання. SCP-682 не
реагує. Доктор Клеф рухається до центру спостереження за
експериментом.
Через дві хвилини SCP-682 якимось чином вбиває -------, голову
проекта, зламавши йому шию за допомогою удару об контрольну
панель, хоча при цьому саме залишається у тестовій камері.
Нотатка: Це офіційна версія, і ми дотримуємся неї. Альтернативна,
про те, що хтось намагався вбити доктора Клефа, навмисно
помістивши його у ту ж камеру, що й SCP-682, цілком немислима. O5-
7
Об'єкт: Падіння з великої висотиЗвіт про тестування тканин:
Відхилено O5---.
Звіт про спробу знищення:
Тестування заборонене O5---
Нотатка: Серйозно? Я маю на увазі… серйозно? Викинути його з
літака і дозволити йому впасти… хто у [ДАНІ ВИДАЛЕНО]
Об'єкт: Одна звичайна людська дитина
Звіт про тестування тканин:
Не проводилося.
Звіт про спробу знищення:
Коли SCP-682 вводять до камери, дитина починає кричати і плакати.
SCP-682 негайно роздирає і з'їдає суб'єкта.
Нотатка: Гаразд, це не спрацювало. Можливо, той факт, що дитина
кричала, був сприйнятий 682, як агресивна реакція. Позаштатний
дослідник доктор В.
Об'єкт: Одна звичайна людська дитина, оброблена наркотиками для
запобігання занадто емоційній реакції.
Звіт про тестування тканин:
Не проводилося.
Звіт про спробу знищення:
Дитина встає, посміхається і сміється до SCP-682 без ознак страху.
SCP-682 роздирає і з'їдає суб'єкта.
Нотатка: Хммм… можливо, треба спробувати це ще раз. Я впевнений,
десь є дитина, яка з ним подружиться, як це вдалося SCP-053…
Позаштатний дослідник доктор В.
Об'єкт: Позаштатний дослідник доктор В.
Звіт про тестування тканин:
Не проводилося.
Звіт про спробу знищення:
Суб'єкт кричить від жаху і починає стукати у двері тестової камери,
благаючи випустити його. SCP-682 роздирає і з'їдає суб'єкта через
три хвилині після входу.Нотатка: Довбаний садист і мудило. Не співчуваю цьому бовдуру
ніскільки. Кидати дітей до того довбаного страхопудала? Якого біса…
Замісник директора Клеф.
Об'єкт: Розрізання ---------- лазером потужністю ----- Ватт
Звіт про тестування тканин:
Зразок тканини вдалося успішно розрізати 13 разів до появи
дзеркальної поверхні.
Звіт про спробу знищення:
Після декількох спроб тіло SCP-682 успішно розрізано на дві частини
на відмітці 7 годин 13 хвилин після початку досліду. Мертві обрізки
видалено з кімнати, а дві половини (згодом позначені як SCP-682-A і
SCP-682-B) регенерують. Після періоду відновлення SCP-682-A та -B,
схоже, оглядають навколишнє середовище та одне одного, очевидно,
в очікуванні нападу. Виявлено коливання поверхонь тіл, що вказує
на внутрішню модифікацію, але всі зовнішні зміни відбуваються і
зникають занадто швидко, щоб їх можна було адекватно описати.
Також в районах морд, хребті та передпліч обох особин
спостерігається поява високоенергетичних біолюмінесцентних
органів, які утворюються, пульсують і зникають протягом декількох
секунд.
На відмітці 35 годин 42 хвилині від початку досліду SCP-682-A і -B
одночасно падають на підлогу, припиняють проявляти будь-які
життєві ознаки і залишаються у такому стані протягом наступних 48
годин. На відмітці 84 години знову використано лазер для
подальшого подрібнення SCP-682-A і -B, що призводить до
незначного структурного пошкодження приміщення, тому що
лазерний промінь відбивається від їхньої шкіри. Оскільки як -A, так і
-B залишаються нерухомими, незважаючи на зручну можливість
втечі, до камери було надіслано двох працівників класу D. Відразу
після їхнього входу [ДАНІ ВИДАЛЕНО].
При зовнішньому огляді виявлено технічну відмову обладнання для
спостереження, а також пошкодження тестової камери, задіяно
Протокол Безпеки T-98816-OC108/682-N147. Умови зберігання
успішно відновлено ціною життів --- співробітників СБ, ---
працівників D-класу та -- дослідників, включаючи докторів [ДАНІ
ВИДАЛЕНО]. Більша частина тестової камери визнана невідновною і
зруйнована для подальшої реконструкції. Керівник експерименту
доктор --------- був виявлений без свідомості та в критичному
стані поза пунктом спостереження (див. медичні журнали
------.--.--.----); медичний персонал зумів привести його додостатнього стану, щоб агент ------ провів з ним дебріфінг, після
чого доктор отримав сувору догану і [ДАНІ ВИДАЛЕНО].
Нотатка: У заблокованій області навколо уламків був знайдений
лише один SCP-682, що мав, схоже, повну масу замість очікуваних
50% (недостатня маса приходиться на розкидані по території закладу
шматки тканин). Згідно свідчень доктора ---------, SCP-682-A і -B
після порушення безпеки демонстрували високий ступінь
координації, але після того, як SCP-682-B був сильно пошкоджений
працівниками служби безпеки, 682-А негайно поглинув його.
Можливість втечі одного зі зразків SCP-682 вважається дуже
малоімовірною, пошуки припинено. Агент ------
Нотатка: Більш за все нашому відділу хотілося б знати, чи SCP-682
зберігав єдину свідомість, коли був розділений, чи дві незалежні
частини справді змогли співпрацювати, поки це не було перервано
втручанням зовні, але на практиці ми за будь-яких обставин не
радимо пробувати це знову. - Доктор Ноакієм
Об'єкт: Термоядерна бомба потужністю 60 MT
Звіт про тестування тканин:
Не проводилося.
Звіт про спробу знищення:
Тестування заборонене O5--.
Нотатка: Ідея розмістити SCP-682 в епіцентрі вибуху, здатного
спричинити опіки третього ступеня на відстані 300 км, може здатися
гарною, але поки існують хоч якісь шанси на його виживання, ми
просто не можемо дозволити це. Так, це клята ядерна бомба, але
якщо 682 виживе і пристосується, то це буде просто неймовірна
лажа. O5--
Об'єкт: SCP-914
Звіт про тестування тканин:
[ДАНІ ВИДАЛЕНО]
Звіт про спробу знищення:
[ДАНІ ВИДАЛЕНО] Використовувати режими "Тонко" або "Дуже
тонко" надалі заборонено будь-кому зі співробітників, що якимось
чином контактували із SCP-682. Крім того, забороняється обробляти
на SCP-914 будь-які об'єкти, що якимось чином контактували із SCP-
682. Будь-яка спроба обійти цю директиву [ДАНІ ВИДАЛЕНО].Нотатка: SCP-682 в більшості своїх форм занадто велике, щоб
вписатися в кабіни. Крім того, тестування тканин показало, що SCP-
682 реагує на SCP-914… непередбачувано. Нарешті, SCP-914 є надто
цінним інструментом дослідження та надто делікатним для такого
типу випробувань. Його ледь не було пошкоджено після інциденту
(CN:682-119857), і [ДАНІ ВИДАЛЕНО] повторювати. Якщо результати
знадобиться відтворити, [ДАНІ ВИДАЛЕНО].
Нотатка: Це ще когось здивувало, враховуючи те, що 914 виробляє з
нормальною органікою? – Доктор Г.
Об'єкт: SCP-826, на який встановлено 1 примірник написаного
доктором ------ 12-сторінкового оповідання, "Зазвичай Мила Й Дру
жня Істота, Що Може Назавжди Вбити SCP-682 і Вб'є, Як Тільки Цю К
ляту Ящірку Побачить", у якому міститься інформація про велике
доброзичливе чудовисько, яке, як стверджується, здатне назавжди
вбити SCP-682; а також співробітник D-класу (D-682-32), оснащений
мотоциклом "Ducati Multistrada" 2010 року з метою втечі від SCP-682.
Звіт про тестування тканин:
Не проводилося.
Звіт про спробу знищення:
Оповідання розміщено на SCP-826, об'єкт встановлено у великому
порожньому приміщенні розмірами -- х -- х -- м з дистанційно
керованими дверима, достатньо великими, щоб SCP-682 міг пройти
через них. SCP-682 з дотриманням вимог безпеки встановлено перед
входом. Як тільки дослідники залишають територію, двері
дистанційно відчиняються, за ними знаходиться зелене пасовище,
подібне до описаного в оповіданні. SCP-682 не бажає заходити, тож у
якості наживки всередину відправляють D-682-32. 682 входить за
ним через двері, після чого їх замикають. Через 30 хвилин сильно
поранене SCP-682 виривається назад через двері, крізь які входив
усередину, у процесі вбивши -- дослідників та -- агентів. Група
захоплення стверджує, що описане в оповіданні пасовище тепер
нагадувало "поле бою" і було всіяне ударними кратерами та
величезними частинами тіла, розкиданими навколо. Судячи з усього,
ці частини раніше належали "Істоті" з оповідання. Вилучене
оповідання тепер називалося "Зазвичай Мила Й Дружня Істота, Що Н
амагалася Назавжди Вбити SCP-682, Але Не Впоралася" і мало
набагато більший розмір, складаючись з 209 окремих сторінок, що
детально описують епічну битву між двома монстрами.
При подальших спробах заманити його до SCP-826, SCP-682
відмовився заходити.Об'єкт: SCP-743
Звіт про тестування тканин:
Зразок поглинуто без інцидентів.
Звіт про спробу знищення:
Мобільний контейнер з SCP-743 доставлений до тестової камери,
куди випускають SCP-682 з основного місця утримання. Контейнер
SCP-743 дистанційно відчиняють. SCP-743 знаходиться у стані
спокою; SCP-682, схоже ігнорує його. Через - хвилин SCP-743
починає фонтанувати; SCP-682 помічає це через кілька секунд. SCP-
682 обережно наближається до SCP-743 і пробує на смак рідину, що
з нього тече, потім починає сьорбати її. Через -- секунд SCP-682
хапає SCP-743 передніми кінцівками і починає заливати рідину з
нього собі до рота. SCP-682 п'є протягом -- хвилин, час від часу на
його спині [ДАНІ ВИДАЛЕНО]. SCP-743 припиняє фонтанувати і
переходить до фази живлення. SCP-682 намагається відбитися від
рою мурах, але вони швидко покривають його. Рій починає поїдати
SCP-682, яке перестає рухатись.
Через -- хвилин, коли його маса зменшилася до 79% від початкової,
SCP-682 роззявляє рота і висуває з нього язика. Язик SCP-682 зараз
має 5 м завдовжки і липкий, як у мурахоїда. SCP-682 починає
злизувати з себе мурах, поїдаючи їх тисячами за раз. SCP-682 і SCP-
743 їдять одне одного таким чином протягом - годин, потім тест
припиняють. SCP-682 проявляло регенерацію, більш швидку за
звичайну, протягом -- днів після цього. Адаптований язик лишався
таким протягом - днів.
Примітка: SCP-743 відреагував на SCP-682 як на органіку, але це
навряд чи є переконливим доказом. Більш значущим є питання про
те, чи це не споживання рідини 743 сприяло підвищенню
регенеративних здібностей 682. Якщо сталося саме це, то 743 і 682
треба тримати якомога далі один від одного. – Доктор Ламберт
Об'єкт: SCP-063
Звіт про тестування тканин:
Зразок знищено. Ніяких слідів вище за молекулярний рівень не
лишилося.
Звіт про спробу знищення:
SCP-063 закріплено на кінці поворотного маніпулятора, який
розміщають у камері 682. Спочатку спроба частково вдається,причому SCP-682 втрачає більше 20% маси тіла, перш ніж починає
регенерувати швидше за знищення. Нові відрощені тканини не є
вразливими до руйнівного ефекту SCP-063; 682 ламає маніпулятор, а
063 пробурюється крізь підлогу камери, після чого його вдається
вилучити. 682 встигає простягнути через цей отвір довгу зубчату
кінцівку і вбити двох співробітників служби безпеки до того, як
вдається відновити стримування.
Гіпотеза: 682 не пов'язане з базовою земною біохімією і може
ставати "органічним" або "неорганічним", коли це необхідно. Дехто з
хлопців у лабораторії сумнівається, чи можемо ми взагалі
класифікувати це як "живу" істоту, принаймні, у тому сенсі, у якому
ми розуміємо життя. Це бентежить мене, тому що неживий,
безсмертний розумний монстр… ну, таким і починають приносити
жертви. – Доктор Зара
Об'єкт: SCP-807
Звіт про тестування тканин:
Не проводилося.
Звіт про спробу знищення:
До тестової камери скидають "Гостинець для 682" (10 кг гнилого
м'яса з загостреними осколками кісток, 10 літрів протухлого
майонезу, 1 л ціаніду калію та 1 кг гідрохлориду морфіну; все це
перемішане до однорідної маси, а потім трансмутоване за допомогою
SCP-807).
SCP-682 з'їдає "гостинець", потім починає голосно вимагати ще.
Через дев'ять хвилин SCP-682 падає.
Протягом сорока п'яти хвилин спостереження SCP-682 не рухається.
Всередину відправлено двох співробітники D-класу у захисних
костюмах проти 807, щоб переконатися, чи SCP-682 дійсно
ліквідовано; також їм видано додаткові порції "гостинцю" на випадок,
якщо доведеться відволікти SCP-682.
"Гостинці" розміщено на підлозі перед головою SCP-682; SCP-682
відкриває очі і починає мляво гризти найближчий з "гостинців".
Співробітники D-класу торкаються SCP-682, вважаючи, що воно
безпечне; у цей момент шкіра SCP-682 розривається щонайменше в
одинадцяти місцях, звідки у всіх напрямках вириваються струмені
крові під надвисоким тиском (приблизно 2,7 мегапаскалів). Контакт зкров'ю SCP-682 порушує цілісність захисних костюмів проти 807,
обидва співробітники D-класу заражені.
Співробітники D-класу починають [ДАНІ ВИДАЛЕНО]; на момент,
коли SCP-682 доїдає другий "гостинець", його шкіра загоюється, а
обидва співробітники класу D-класу помирають. SCP-682 потім поїдає
третій "гостинець" з такою ж швидкістю та ентузіазмом, як і перший.
Об'єкт: SCP-662
Звіт про тестування тканин:
Не проводилося.
Звіт про спробу знищення:
Пана Підручного викликають і запитують, чи зміг би він назавжди
знищити SCP-682.
Пан Підручний відповідає: "Мені страшенно шкода, сер, але я боюся,
що не зможу".
Пана Підручного запитують, чи зміг би він вбити SCP-682.
Пан Підручний відповідає: "Знову ж, сер, мені страшенно шкода, але
я боюся, що не зможу".
Пана Підручного запитують, чи зміг би він вивести SCP-682 з ладу.
Пан Підручний відповідає: "Насправді… залежно від того, що ви, сер,
маєте на увазі під словами "вивести з ладу", і залежно від того, на
який час ви, сер, хотіли б вивести це створіння з ладу… гадаю, що
так, зміг би".
Пана Підручного просять пояснити, яким чином він виконував би це
завдання.
Пан Підручний відповідає: "Сер, найпростіший і найшвидший спосіб,
– хоча, на мою думку, не найефективніший, – це запропонувати цій
істоті мене зжерти; звичайно, її наступальні можливості будуть
зменшені, поки вона займатиметься поїданням моєї плоті. Це буде
найпростішим, оскільки мені не знадобиться будь-яка підготовка,
сер, але я впевнений, ви розумієте, що загальний вплив на це
створіння буде незначним. Якби мені довелося втягнути цю істоту у
протистояння, зі зброєю чи без неї, я, безумовно, міг би відволікти її
увагу і знизити її наступальні можливості на більш тривалий строк,
але, на жаль, боюся, що ця істота в кінцевому підсумку переможе
мене і почне споживати мою плоть, як я вже казав. Безсумнівно, яміг би зробити зі свого тіла пастку із шкідливими речовинами – зі
снодійним, можливо, або з вибухівкою, або, можливо, капсулами з
нейротоксинами, або навіть [ВИДАЛЕНО], щоб, коли ця істота
неминуче мене з'їсть, завдати їй додаткового збитку. Але, сер, я маю
нагадати вам, що з огляду на схильність цієї істоти до регенерації,
будь-який збиток, який я завдам, буде, на жаль, тимчасовим".
Панові Підручному дякують і дозволяють піти.
Нотатка. Знання Пана Підручного про [ВИДАЛЕНО] не слід вважати
порушенням секретності.
Об'єкт: SCP-738
Звіт про тестування тканин:
Не проводилося.
Звіт про спробу знищення:
Дослідник сідає до SCP-738-2 і запитує: "Що б ви хотіли в обмін на
знищення навіки тієї сутності, яку ми називаємо SCP-682, при цьому
ніяк не вплинувши на цю планету, її біосферу, її людське населення,
її людську цивілізацію, Фонд SCP і іншу частину Всесвіту?"
Суб'єкт приймає форму тієї ж сутності, що й у тесті 203, і заявляє:
"Ваш Фонд не може собі це дозволити, а ви особисто – й поготів" і
припиняє контакт.
Об'єкт: SCP-272
Звіт про тестування тканин:
Не проводилося.
Звіт про спробу знищення:
SCP-682 випущено до приміщення, у якому росташовані по колу
тридцять (30) стадіонних прожекторів потужністю по дві тисячі Ватт
(2000 Вт), з яких ввімкнений тільки один (1). SCP-272 кидають на
тінь SCP-682, цвях очікувано встромлюється у залізобетон. SCP-682
швидко з'ясовує, що SCP-272 не дає йому пересуватися, і збирається
атакувати цвях, але зупиняється на півдорозі, зблизька
роздивляється 272, промовляє довгу незрозумілу фразу і повільно
відступає від 272.
Всі тридцять прожекторів починають вмикатися та вимикатися у
випадковому стробоскопічному порядку з частотою 4 Гц. SCP-682
примусово пересувається приміщенням у випадкових напрямках,відповідно до стробоскопічного порядку, і отримує важкі
ушкодження.
Через п'ятдесят п'ять (55) хвилин цього процесу більше 95% шкіри
SCP-682 здерто, передня ліва кінцівка відірвана, шістдесят три (63)
зуби вибиті, а череп розбитий до того, що обидва очні яблука
викинуті із западин. У цей момент відкрита підшкірна тканина SCP-
682 починає світитися. Люмінесценція швидко посилюється, доки не
стає яскравішою, ніж прожектори, що цілком усуває тінь SCP-682.
SCP-682 падає, стробоскопічне блимання на нього більше не
впливає.
SCP-682 продовжує світитися протягом сорока восьми (48) годин,
залишаючись нерухомим; співробітник класу D, надісланий для
вилучення SCP-272 з приміщення, не був атакований, але отримав
невідновне пошкодження сітківки, спричинене люмінісценцією SCP-
682, незважаючи на використання захисних окулярів. Через 48 годин
SCP-682 повертається до нормального стану.
Нотатка: Як 682 зрозуміло, що не слід атакувати 272? Воно впізнало
цей артефакт? Воно прочитало ієрогліфи на поверхні 272? Якщо 682
вміє читати, то чи вразливе воно до текстових мемагентів?
Приймаються пропозиції щодо досліджень у цьому напрямку.
Об'єкт: SCP-343
Звіт про тестування тканин:
Не проводилося.
Звіт про спробу знищення:
Див. рапорт про інцидент 682-TFTBS1
Об'єкт: SCP-963
Звіт про тестування тканин:
Не проводилося.
Звіт про спробу знищення:
Див. рапорт про інцидент 682-WO2BTL
Об'єкт: SCP-702
Звіт про тестування тканин:
Зразки тканин запропоновано SCP-702-1 для обміну. 702-1 приймаєпропозицію, розплатившись двошаровим гамбургером, схожим на
продукцію мережі швидкого харчування [ВИДАЛЕНО].
Звіт про спробу знищення:
SCP-682 у резервуарі запропоновано SCP-702-1 для обміну. 702-1
роздивляється резервуар протягом приблизно 13 хвилин, після чого
згоджується його забрати. Натомість воно надає металеву клітку з
особиною Psittacula krameri manillensis (папуга Крамера).
Через 16 годин SCP-682 повертається до камери, де було здійснено
обмін, без резервуару. SCP-702-1 не бажає коментувати цю подію.
Аналіз сміття, виблюваного 682 під час процесу повторного
стримування, виявив фрагменти ряду досить цікавих предметів, у
тому числі [ДАНІ ВИДАЛЕНО]. Папуга наразі мешкає у кабінеті
доктора Катера.
Об'єкт: SCP-096
Звіт про тестування тканин:
Не проводилося.
Звіт про спробу знищення:
Резервуар із SCP-096 розміщують у камері SCP-682. Персонал
залишає камеру, резервуар дистанційно відчиняють.
Крики обох об'єктів тривають протягом двадцяти семи (27) годин,
після чого шум різко припиняється. Сонарна візуалізація камери
показує, що сильно "поранене" і, очевидно, розлючене SCP-096
зіщулилося у південно-західному її куті. SCP-682 знаходиться у
північному кінці кімнати, приблизно 85% його вихідної маси відсутні.
Групи повторного стримування захоплюють обох істот з відносною
легкістю.
Подальші спроби помістити SCP-096 до SCP-682 призводили до того,
що перше відверталося від другого, стрибало на місці, дряпало своє
обличчя і кричало.
Об'єкт: SCP-536
Звіт про тестування тканин:
Тканини розділені на зразки, кожен з яких індивідуально
обробляється на різних налаштуваннях SCP-536. Примітні результати
наведено нижче:Збільшення g: Тканина перетворюється на дегенеративну
нейтронну матерію.
Зменшення e: Тканина зберігає відносну цілісність у вигляді
хмари іонів і відновлюється при поверненні нормальних законів
фізики.
Зменшення Тета: Тканина дезінтегрується.
Звіт про спробу знищення:
Резервуар із SCP-682 ставлять до SCP-536. Константи швидкості
світла, сильної взаємодії та елементарного заряду поступово
знижують. Резервуар 682 майже відразу знищується, тіло 682
починає дезінтегруватися. Через інтенсивне світло та
випромінювання візуальне зображення зникає. Виявлено вільні
нейтрони, піони, каони та більш незвичні мезони (описані в
[ВИДАЛЕНО]). На 55-й секунді експерименту основне обладнання
спостереження виходить з ладу.
Ввімкнено допоміжне обладнання спостереження, перемикачі
виставлено на мінімальний рівень. 682 знову видно в камері, воно
зменшене до приблизно 1% від свого нормального розміру. Аналіз
показує, що 682 перетворилося на раніше невідому форму матерії,
яку утримують цілою квантові ефекти.
Лаборант ------- починає злитися і несамовито крутити перемикачі
у випадковому порядку, після чого його виводять із приміщення.
Після відновлення стандартної фізики 682 повертається до
початкової форми.
Нотатка: Лаборанта я не звинувачую. Можу присягнутися: був
момент, коли мені здалося, що тій тварюці взагалі це подобається.
Об'єкт: SCP-524
Звіт про тестування тканин:
Зразок поглинуто без інцидентів.
Звіт про спробу знищення:
SCP-524 і SCP-682 випущено до тестової камери. SCP-682 із підозрою
розглядає SCP-524. SCP-524 починає гризти праву передню кінцівку
SCP-682. SCP-682 із гучним ревінням відстрибує назад. SCP-524
переслідує SCP-682 протягом двох хвилин, аж поки SCP-682 не
вилазить на стіну тестової камери на висоту чотири (4) метри,
опинившись поза межами досяжності SCP-524. SCP-524 перестає
переслідувати його, починає вмивати мордочку лапами і продовжуєцю діяльність протягом 15 хвилин. SCP-682 весь цей час сидить на
стіні на висоті 4 метри.
SCP-524 йде у протилежний бік тестової камери і починає
порушувати умови зберігання. Тест перервано.
Об'єкт: SCP-811
Звіт про тестування тканин:
Зразок поглинуто без інцидентів.
Звіт про спробу знищення:
Прямий вплив SCP-811 на SCP-682 заборонений через невиправдано
високий ризик втрати особини. Замість цього протягом -- місяців
збирають слиз із поверхонь долонь SCP-811, який після цього
розпилюють на SCP-682 зі шлангів високого тиску. Маса тіла SCP-682
зменшується на 27%, після чого слиз досягає кісткового панциру,
яким повністю вкрита решта тіла, і не може розкладати його далі.
Об'єкт: SCP-1237
Звіт про тестування тканин:
Не проводилося.
Звіт про спробу знищення:
Спричинений навмисний провал стримування, за яким дозволено
спостерігати із безпечної відстані суб'єкту SCP-1237-1-L . Перш ніж
вдається відновити стримування, гине тринадцять співробітників
служби безпеки. Суб'єкт оброблений ------------, що має
викликати в нього фазу швидкого сну і початок прояву SCP-1237, і
проінструктований побачити уві сні, ніби SCP-682 – це маленька
домашня кішка без особливих властивостей, яку група СБ здатна з
легкістю знищити.
Через 7 секунд після настання Події SCP-1237 суб'єкт починає битися
у судомах. Через 32 секунди суб'єкта визнано мертвим. Розтин
показав, що його тіло вкрите подряпинами і укусами та інфіковане
бубонною чумою, токсоплазмозом і підгострим реґіонарним
лімфаденітом (так звана "хвороба котячої подряпини"). Тіла загиблих
співробітників СБ виявилися враженими у той же спосіб. У камері
SCP-682 було виявлено маленьку домашню кішку, яка вилизувала
кров зі свого хутра; через три години ця кішка регенерувала в SCP-
682.Об'єкт: SCP-1361
Звіт про тестування тканин:
Зразок поглинуто без інцидентів. Пізніше у зразку SCP-1361
виявлено маркери ДНК SCP-682. Зразок показав підвищену стійкість
до спалення.
Звіт про спробу знищення:
Вторинному зразку SCP-1361 дозволили розростися до маси 1000 кг.
З камери SCP-682 видалено кислоту, після чого SCP-1361 вилито на
SCP-682 згори. SCP-1361 покриває і повністю охоплює SCP-682.
Протягом 3 годин ніякої активності не спостерігається. У період з 3 до
7 годин після впливу у SCP-1361 почали формуватися ноги та
щелепи, і зрештою маса прийняла вигляд SCP-682. Маса SCP-1361
порушила умови зберігання, атакувала персонал Фонду у манері,
характерній для SCP-682 і вбила 17 співробітників. SCP-1361 в цьому
стані виявилося імунним до враження зі стрілецької зброї; зразок
вдалося знищити шляхом спалення розпиленим з повітря напалмом,
після чого у його залишках було виявлено скелетну і кровоносну
системи, аналогічні таким у SCP-682. Залишки були повернуті до
камери SCP-682, де вони регенерували у цілого SCP-682 протягом 6
годин. Тканини SCP-682 тимчасово містили виявлені під час
подальшого тестування тканин маркери ДНК декількох видів,
присутніх у SCP-1361. Крім того, SCP-682 тимчасово мав легкий
запах, подібний до свинячих шкварок.
Об'єкт: SCP-1933
Звіт про тестування тканин:
Зразок, занурений у 1 літр тілесних рідин SCP-1933, повністю
перетворюється на лікер "ірландський крем".
Звіт про спробу знищення:
Протягом 3 місяців зібрано 200 літрів тілесних рідин SCP-1933. Все це
виливають до камери SCP-682.
SCP-682 починає швидко споживати рідину і демонструє явні ознаки
сп'яніння набагато швидше, ніж людина після споживання
еквівалентної кількості ірландського крему. Гіпотетично, це
зумовлено тим, що тіло SCP-682 частково перетворилося на
ірландський крем; однак замість того, щоб померти, SCP-682
продовжує споживати рідину. Закінчивши споживання, SCP-682
падає на підлогу і починає видавати голосні вокалізації, спазматично
дряпаючи морду і черево. Через 5 хвилин після цього SCP-682
починає вибльовувати тілесні рідини SCP-1933, але в набагатобільших кількостях; підлога та стіни камери після контакту з
блювотою перетворюються на ірландський крем, що призводить до
руйнування приміщення і провалу стримування. Тест перервано;
залишок блювоти спалено. SCP-682 згодом не проявляє жодних
ознак сп'яніння.
Об'єкт: SCP-507
Звіт про тестування тканин:
Не проводилося
Звіт про спробу знищення:
SCP-507 фізично прикріплений до лівої передньої кінцівки SCP-682
за допомогою нейлонових застібок, SCP-682 у цей час є неактивним
через фізичні ушкодження, отримані під час непов'язаного з дослідом
провалу стримування. Допоміжний персонал продовжує обробляти
тіло SCP-682, за винятком кінцівки, до якої приєднано SCP-507,
соляною кислотою зі шлангів високого тиску. Через 7 годин і 52
хвилини активізуються аномальні властивості SCP-507, і обидва
суб'єкти зникають.
Через 63 години приблизно у 8000 кілометрах від місця проведення
експерименту в незаселеній місцевості поблизу Зони--, знову
з'являється SCP-507, за допомогою нейлонових застібок (подібних до
використаних на початку досліду, але іншого кольору) приєднаний
до істоти з великими іклами і парою рудиментарних крил, але в
іншому ідентичної SCP-682. До одягу SCP-507 приколото рукописну
записку, текст якої наведено нижче:
Шановний Всесвіте 5802-Сигма-Синій-Ромео:
Тепер це ваша проблема, вилупки.
Об'єкт: SCP-2599
Звіт про тестування тканин:
Не проводилося.
Звіт про спробу знищення:
SCP-2599 було наказано атакувати SCP-682 "поки воно не буде
мертве на 200%". SCP-2599 впродовж 42 хвилин атакувала SCP-682,
відірвавши йому три кінцівки, зламавши грудну клітку і розчавивши
обидва очні яблука. Зрештою SCP-2599 схопила SCP-682 за голову,очевидно, збираючись відірвати її від тулуба. У відповідь SCP-682
вимовило фразу "ДАВАЙ, ВБИЙ МЕНЕ, МІШОК З ОРГАНАМИ, ЗРОБИ
ЦЕ".
SCP-2599 негайно випустила SCP-682 і не рухалася до тих пір, поки
персонал служби безпеки не вивів її з тестової камери. Подальші
спроби знищення SCP-682, перш ніж воно змогло відновитись після
завданих нею пошкоджень, успіху не мали.
Нотатка: Висловлено гіпотезу, що конкретне завдання "вбий мене"
певною мірою мало перевагу над більш абстрактним "атакувати, поки
воно не буде мертве на 200%".
Об'єкт: SCP-513
Звіт про тестування тканин:
Не проводилося.
Звіт про спробу знищення:
<Початок протоколу>
<22.01.--, 15:00> SCP-682 тимчасово виведене з ладу шляхом
спалювання та переміщене до звукоізольованої камери під
відеоспостереження.
<22.01.--, 16:00> До приміщення вносять SCP-513,
прикріплений до роботизованого маніпулятора.
<22.01.--, 16:30> SCP-682 повністю відновлюється.
<22.01.--, 16:35> У SCP-513 тричі дзвонять за допомогою
маніпулятора, після першого дзвону, SCP-682 виє та закриває
лапами свої "вуха" (з огляду на відмінності в анатомії та
відсутність видимих   вух, можна припустити, що стискання
лапами голови з боків мало за мету саме це).
<22.01.--, 16:36> SCP-513 винесений на маніпуляторі з
тестової камери і повернений на зберігання.
<22.01.--, 16:40> SCP-682 відкриває "вуха" і починає ходити
по тестовій камері.
<23.01.--, 16:40> SCP-682 продовжує ходити.
<24.01.--, 16:40> SCP-682 продовжує ходити.<25.01.--, 16:40> SCP-682 продовжує ходити.
<26.01.--, 16:40> До камери через вентиляцію подається
велика кількість аерозольованих седативів і транквілізаторів.
<26.01.--, 16:45> SCP-682 втрачає свідомість.
<26.01.--, 16:46> SCP-682 починає ходити уві сні.
<26.01.--, 16:47> SCP-682 виривається з утримання. Всі
присутні працівники Зони повідомляють про галюцинації у
вигляді блідої і тонкої істоти з великими кігтями, схожої на SCP-
682, яка пересувається закладом. Записи камер спостереження
не підтверджують присутності такого об'єкта. Через масову
істерію працівникам служби безпеки не вдається відновити
стримування SCP-682, на записах неодноразово видно, як вони
стріляють у стіни, після чого їх розчленовує щось невидиме.
<26.01.--, 18:00> Прибуває мобільна оперативна група
Ета-10 ("Не Бачу Зла"), оснащена нашоломними камерами з
подачею відеосигналу на вбудований екран. SCP-682
знаходять у камері зберігання SCP-513, воно все ще несвідоме і
обвиває собою желатиновий куб із SCP-513.
<26.01.--, 18:30> SCP-682 повертають на зберігання та
пробуджують за допомогою душа з соляної кислоти під високим
тиском. SCP-682 скаржиться на те, що йому не дали
додивитися "такий прекрасний сон".
<Кінець протоколу>
Постійний моніторинг та окремі тестування як SCP-513, так і SCP-682
після цього експерименту не виявили жодних тривалих наслідків для
якогось з цих об'єктів.
Післятестове спостереження: Враховуючи те, що на початку досліду
спостерігалася очевидна негативна реакція з боку SCP-682, ми не
можемо сказати, чи ця істота адаптувала SCP-513 до себе, чи тут
спрацювало щось інше. У будь-якому разі, з огляду на втрату 67%
основного персоналу Зони та 45% працівників D-класу, я прошу
припинити тестування на SCP-682 когнітивно небезпечних об'єктів,
поки ми не зрозуміємо, що тут в біса трапилось. – Доктор Керборос.
Затверджено. – O5-4
Об'єкт: SCP-2140Звіт про тестування тканин:
Не проводилося.
Звіт про спробу знищення:
+ Потрібен рівень допуску 4/ВАСИЛІСК 
Слід запобігати будь-яким спробам SCP-682 малювати знаки чи
символи або створювати будь-які написи.
Об'єкт: SCP-2935
Звіт про тестування тканин:
Не проводилося.
Звіт про спробу знищення:
Під час експедиції до SCP-2935 МОГ E-13 виявила SCP-682 на
тимчасовому зберіганні в Зоні-81. Подальший огляд не виявив у
істоти жодних ознак життя.
Нотатка: З огляду на природу SCP-2935, відтворення цього
результату є малоймовірним або неможливим. Хоча тепер нам відомо,
що в іншій альтернативній реальності це змогли зробити. Що це
означає для нас, незрозуміло. – Доктор Харрісон, Зона-81.
Об'єкт: Запропоновано доставити SCP-682 на орбітальний апарат,
після чого активувати там SCP-1012
Звіт про тестування тканин:
Відхилено O5---.
Звіт про спробу знищення:
Тестування заборонене O5---.
Нотатка: Повторю ще раз, а в вдумайтесь. Є три можливі результати
цього тесту. Варіант 1: це спрацює. Варіант 2: ви просто подаруєте
682 особистий космічний корабель. Варіант 3: цей корабель не
настільки віддалений від Землі, як ми сподівалися, і 1012 добереться
до нас також. Відхилено.
Об'єкт: SCP-2337
Звіт про тестування тканин:
SCP-2337 поінформовали, що зразок тканини SCP-682 є майже
глухим кулінарним критиком, якому треба переконливо пояснити,який продовольчий продукт є найкращим у світі. Після 10-хвилинної
промови SCP-2337 про переваги жувальних хробачків зразок
тканини розпався під впливом звукової ударної хвилі. SCP-2337 був
дуже задоволений собою.
Звіт про спробу знищення:
Дізнавшись, що SCP-682 є "відомим екстремістом-
антижуйхробачником", SCP-2337 видав звук військової сурми і
увійшов до камери SCP-682.
<Початок протоколу>
SCP-2337: Бойова стійка преблагородної індички! Кулак з
одинадцяти тисяч бойових подушок! Розкрякуймо його! Як
чортячий торнадо, шшшш бум кряк!
SCP-682: Пішов геть.
SCP-2337: Гарненька ідейка-прохіндейка. Кряк!
[SCP-2337 вибиває південні вибухостійкі двері до камери SCP-
682 голосовою ударною хвилею і виходить, знову дуже собою
задоволений. Провалу стримування SCP-682 вдається запобігти
з мінімальними жертвами]
<Кінець протоколу>
Об'єкт: Особина SCP-682, доставлена з альтернативного виміру
Звіт про тестування тканин:
Відхилено O5---.
Звіт про спробу знищення:
Тестування заборонене O5---.
Нотатка: Потенційно можлива ворожнеча між особинами дозволила б
розв'язати проблему зі стримуванням, однак, транспортування
особини до нашого виміру буде необґрунтовано небезпечним, навіть
не кажучи про її зберігання. Також уявіть собі наслідки, якщо вони
зможуть між собою домовитись. Відмовлено.
Об'єкт: ??|?????|??|?
Звіт про тестування тканин:
Тканини захоплено без інцидентів.Звіт про спробу знищення:
SCP-682 поміщене у обмежувачі руху в камері 145-B. В камеру
вводять лазер, який починає різьблення по спині SCP-682; вікно
посту спостереження захищене аварійною заслінкою.
<Початок протоколу>
<9 секунд> SCP-682: Ви що робите?
<13 секунд> Лазер починає вирізати інфонебезпечні дані на
шкірі SCP-682. SCP-682 голосно реве.
<14 секунд> Аварійна заслінка посту спостереження
зачиняється.
<2 хвилини, 4 секунди> Лазер закінчує писати.
<2 хвилини, 6 секунд> Матеріалізується ??|?????|??|?
<2 хвилини, 12 секунд> SCP-682 виривається з обмежувачів.
<2 хвилини, 14 секунд> ??|?????|??|? суне до SCP-682
<2 хвилини, 15 секунд> SCP-682 починає щось волати.
<2 хвилини, 16 секунд> ??|?????|??|? дематеріалізується,
забравши лише шматок шкіри SCP-682, на якому було записано
інфонебезпечні дані. Тест перервано.
<Кінець протоколу>
Об'єкт: Доктор Хайккіла
Звіт про тестування тканин:
Відхилено O5---.
Звіт про спробу знищення:
Тестування заборонене O5---.
Нотатка: Доктору Хайккілі забороняється взаємодіяти із SCP-682 у
будь-який можливий спосіб. Чому він навіть намагається це зробити,
логікою не осягнути. Доктора Хайккілу затримано для перевірки на
можливе меметичне зараження. Відмовлено.
Об'єкт: SCP-2305-AЗвіт про тестування тканин:
Не проводилося.
Звіт про спробу знищення:
За наказом O5--- тут наведено транскрипцію екземпляра SCP-2305-
A, створеного за участю SCP-682.
Об'єкт №: SCP-682
Клас об'єкта: Кетер
Пропонований метод нейтралізації: Після успішного
видалення приблизно 90% маси тіла SCP-682, розміщеного у
космічному кораблі, який прямує до Місяця, розпочинається
ОПЕРАЦІЯ БЕЗВІДМОВНИЙ-ТАНГА-34, яка складається з
наступних процедур:
1). Доставка на Місяць 20 200 500 000 водневих бомб RDS-220
1
 і 750 екземплярів SCP-2195-1 і розподілення їх по усій його
поверхні. Детонація проводитиметься вводом десяти окремих
кодів з Зони-19. Матеріали для бомб буде створено з SCP-2400
і мертвонароджених особин SCP-2195-1.
2). Розміщення на поверхні Місяця трьохсот Вакуумних
Фіксаторів Реальності Тільда/Кімерієць (ВаФіРеТіК) у
гексагональному порядку на відстані приблизно 35 км один від
одного для запобігання падіння уламків Місяця на Землю після
вибуху.
3). Створення на відстані 4000 км від Землі Дільниці-0-ТАНГА,
у якій буде розміщено крупний сфероїд розмірами приблизно з
Місяць, побудований з отриманих із SCP-2400 матеріалів. Для
полегшення транспортування розміри сфероїда буде зменшено
за допомогою SCP-1056.
4). Після вибуху буде проведено амнезіацію приблизно 80%
людства за допомогою нелетального когнітивного амнезіака,
отриманого з використанням модифікованого алгоритма ЧЕРВО
НИЙ ТАЛІСМАН. Отриманий амнезіак буде поширено через
звичайні засоби масової інформації, такі як газети,
телебачення, білборди і ряд популярних інтернет-сайтів.
Результат спроби нейтралізації: Після доставки ослабленого
SCP-682 на поверхню Місяця здійснюється детонація всіх бомб.
ВаФіРеТіКи успішно стримують більшість вибухів, лише 157великих метеоритів падає на Землю. Сфероїд успішно
доставлений на колишню орбіту Місяця і збільшений до
початкового розміру.
Проведено успішну обробку амнезіаками приблизно 78%
людського населення. Проте 0,03 мл крові SCP-682 переживає
спробу ліквідації і адаптується до неї. SCP-682 виростає
приблизно до розміру Сатурна і починає руйнувати і поїдати
планети Сонячної системі.
"Яка в цій казочці мораль:" Тут і світові кінець. Не
підірвали, так ізжерли. Тож у реальності не задовбуйте цього
ящерика. >:(
Об'єкт: SCP-241
ПРИМІТКА: Для визначення того, чи дозволяють аномальні
властивості SCP-241 використати його проти SCP-682, проведено
наступний дослід. Зразок шкіри D-682-39 прикріпили до кінця
короткого сталевого стрижня. D-682-40 за допомогою цього стрижня
відкрив SCP-241 таким чином, щоб книги торкнулася тільки шкіра.
SCP-241 надав рецепти, не схожі на ті, що з'являлися у нім раніше.
D-682-40 приготував за одним із рецептів страву, яку потім він і D-
682-39 з'ли. D-682-39 через шість хвилин помер від анафілактичного
шоку, D-682-40 не зазнав жодних негативних ефектів. SCP-241
визнано придатним до застосування проти SCP-682.
Звіт про тестування тканин:
Не проводилося.
Звіт про спробу знищення:
Зразки тканини SCP-682 прикріпляють до кінця сталевого стрижня,
за допомогою якого D-682-40 відкриває SCP-241. SCP-241 надає
рецепти, не схожі на ті, що з'являлися у нім раніше. З 99 рецептів
три написані невідомими мовами, два являють собою незрозумілу
"словесну окрошку", а один є вбивчим меметичним агентом. З решти
93 рецептів 100% містять принаймні одну інструкцію або інгредієнт,
через які дотримуватися рецепта у повній мірі неможливо,
наприклад:
"Подавати охолодженим до -10000 F°"
"Гарнірувати антиматеріальною петрушкою"
"Маринувати 900 трильйонів років"D-682-41 доручено приготувати страви за 93 прийнятними
рецептами, використовуючи SCP-241 і "список поправок" (написаний
доктором -----), у якому неможливі інгредієнти та інструкції
замінені найближчим можливим аналогом. Отримані страви
доставляють до камери SCP-682. З'ївши всі 93 страви, SCP-682 не
зазнає жодних негативних ефектів.
Об'єкт: SCP-2578-D
ПРИМІТКА: "Тест" проведено незалежно від Фонду самим SCP-2578-
D. Вторинне позначення як спроби ліквідації – Інцидент-2578-682-1.
Звіт про тестування тканин:
Не проводилося.
Звіт про спробу знищення:
Під час планової перевірки його камери SCP-682 отримало у швидкій
послідовності п'ять наскрізних ран у голову і втратило свідомість
приблизно на 32 хвилини. Оговтавшись, SCP-682 закричало до стелі:
"ТА ПІШОВ ТИ РАЗОМ ЗІ СВОЇМИ ТРЬОМА ПІВМІСЯЦЯМИ". Через
п'ять хвилин доктор Нейсміт отримав на свою електронну пошту
примірник SCP-2578-B з наступним текстом:
[символ трьох півмісяців] не впорався. [символ трьох
півмісяців] сильно збентежений і вибачається за те, що ваша
неприємна ящірка й надалі житиме. Наказ було виконано
точно. І зазначте, що [символ трьох півмісяців] не схибив.
Об'єкт: SCP-2617
Звіт про тестування тканин:
Особини SCP-2617-A не атакують зразок.
Звіт про спробу знищення:
SCP-682 доставлений авіатранспортом до занедбаного села
---------, Росія. SCP-682 починає спричиняти у селі жертви й
руйнування. До SCP-2617 введено географічні координати SCP-682,
після чого воно створює близько ---- особин SCP-2617-A,
озброєних --- унікальними примірниками SCP-2617-B. Особини SCP-
2617-A атакують SCP-682, руйнуючи до 45% маси його тіла. Через
п'ять годин після початку спроби знищення SCP-682 випромінює
серію радіохвиль. SCP-2617-C розсіюється, всі SCP-2617-A і SCP-
2617-B спонтанно сублімуються. Персонал, що спостерігав за
спробою знищення, також зазнає впливу цих радіохвиль. Інтерв'ю зцими співробітниками показали, що вони більше не здатні усвідомити
існування Росії.
Об'єкт: SCP-169
Звіт про тестування тканин:
Відхилено O5---.
Звіт про спробу знищення:
Тестування заборонене O5---.
Нотатка: Не будемо ми цього робити. Я розумію, ви вважаєте гарною
ідеєю вистежити 169 і згодувати йому 682, але ж не забувайте, що
останнє адаптувалося до всього, що ми пробували. Якщо воно
виживе після поїдання 169-м і, не дай Боже, ще й виросте до таких
же розмірів, людству прийде гаплик. Відмовлено.
Об'єкт: SCP-939--- і SCP-939----
Звіт про тестування тканин:
Ні SCP-939---, ні SCP-939---- не атакують зразок.
Звіт про спробу знищення:
SCP-939--- і SCP-939---- випускають до камери SCP-682. SCP-939-
-- і SCP-939---- виглядають наляканими і відмовляються атакувати
SCP-682, натомість почавши кликати на допомогу. SCP-682 нападає
на обох, жорстоко роздирає і пожирає.
Нотатка: 939-і з 682-м не ужилися. Гадаю, найближчим часом ми їх
не будемо використовувати. І давайте цих страхопудал більше не
випускати.
Об'єкт: SCP-012
Звіт про тестування тканин:
Не проводилося з дозволу Штабу О5.
Звіт про спробу знищення:
SCP-682 піддають важкій седації, до його камери опускають
контейнер із SCP-012, який дистанційно відчиняють. SCP-682, схоже,
зазнає впливу SCP-012 і починає дряпати себе, марно намагаючись
викликати кровотечу. За кілька хвилин SCP-682 відриває собі ліве
передпліччя, задню ліву ногу і приблизно 32% маси тулуба, але з
рештою розуміє, що композиція не може бути завершена. SCP-682починає лютувати і виривається з камери, вбивши -- співробітників,
перш ніж його вдається повторно стримати.
Нотатка: А я так сподівався, що SCP-682 накладе на себе лапи. –
Доктор ----
Об'єкт: SCP-173 з прикріпленою до нього фотографією SCP-096
Звіт про тестування тканин:
Не проводилося.
Звіт про спробу знищення:
Відхилено O5---.
Нотатка: Ні. Абсолютно ні. Якою б не була проблема із SCP-682, але
SCP-173, за яким не можна спостерігати, бо це викличе гнів SCP-096,
буде просто самопідтримуваною катастрофою, яка Фонду зовсім не
потрібна. Суворо відхилено.
Об'єкт: SCP-372
Звіт про тестування тканин:
Не проводилося.
Звіт про спробу знищення:
SCP-682 у стані важкої седації поміщають до тестової камери, куди
випускають і SCP-372. SCP-682 прокидається і починає ходити по
камері, виглядаючи збентеженим. Приблизно через 10 хвилин SCP-
682 раптово проявляє ознаки страху, очевидно усвідомивши
присутність SCP-372. Рівно через 5 хвилин після цього на тілі SCP-
682 з'являються глибокі розриви і порізи, що зрештою призводить до
втрати ним 25% маси тіла.
SCP-682 видає гучне налякане ревіння і починає хаотично атакувати
повітря у всіх напрямках, намагаючись захистити себе від SCP-372.
Через шість хвилин після нападу SCP-682 вдається схопити SCP-372
за хвіст і нокаутувати. SCP-682 вдається завчасно піддати важкій
седації, щоб запобігти неминучій загибелі SCP-372.
Нотатка: Ну, принаймні ми тепер знаємо, як та істота виглядає…
Виноски
1. "Цар-бомба" aka "Ваня" aka "Кузькіна мать" – нотатка
перекладача.
